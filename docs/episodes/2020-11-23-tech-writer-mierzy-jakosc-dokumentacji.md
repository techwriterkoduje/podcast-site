---
title: '#23 Tech Writer mierzy jakość dokumentacji, czyli co i jak sprawdzać'
author: Tech Writer koduje
episodeId: '23-Tech-Writer-mierzy-jako-dokumentacji--czyli-co-i-jak-sprawdza-emralt'
---

Jak zrobić najlepszą dokumentację? Ustalamy wewnętrzne standardy i się ich
trzymamy, a potem sprawdzamy czy dokumentacja spełnia swoje cele. Następnie
weryfikujemy standardy, żeby nasza dokumentacja spełniała założone cele coraz
lepiej.

Wydaje się proste, ale diabeł tkwi w szczegółach. Z Rafałem Pawlickim
zastanawiamy się jak utrzymywać wewnętrzne standardy jednocześnie ucząc ludzi
pisania dobrej dokumentacji oraz w jaki sposób mierzyć efektywność dokumentacji.
Rozmawiamy o tym jak stworzyć model oceny dokumentacji pod kątem jakości i
dojrzałości, a następnie jak wykorzystać te informacje do planowania pracy
dokumentacyjnej. Przyglądamy się też zbieraniu danych od użytkowników oraz
wykorzystywaniu ich do wdrażania zmian w organizacji.

Które metryki najlepiej sprawdzały się dla nas do tej pory? Które działają
najlepiej osobno, a które w połączeniu? Które elementy może sprawdzać automat, a
które powinny być weryfikowane przez człowieka? Posłuchajcie, a potem dajcie nam
znać jakie Wy macie sposoby i pomysły na mierzenie jakości dokumentacji.
