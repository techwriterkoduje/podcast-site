{"pageProps":{"episodeData":{"id":"2020-09-15-tech-writer-zbiera-informacje-ze-stron","content":"\nWeb scraping to zbieranie danych ze stron internetowych. Google, na przykład,\nrobi to, żeby indeksować cały internet w swojej wyszukiwarce. Web scraping\nwykorzystuje się też do monitorowania cen w konkurencyjnych sklepach\ninternetowych.\n\nU nas w firmie używamy web scrapingu, żeby indeksować dokumentację dla naszej\nwyszukiwarki. To samo rozwiązanie wykorzystujemy też, żeby sprawdzać czy\nwszystkie linki działają. Wyniki web scrapingu zapisujemy w Elasticsearchu, a\npotem analizujemy je za pomocą raportów i filtrów w Kibanie. Dzięki temu\nstworzyliśmy zalążek panelu kontrolnego, na którym widać aktualną jakość naszej\ndokumentacji.\n\nW niedalekiej przyszłości chcemy rozszerzyć nasze rozwiązanie o dodatkowe\nfunkcje. Planujemy, na przykład, testować strony pod kątem wymaganych elementów\ni zgodności z regułami naszego style guide’a. Kolejną opcją jest sprawdzanie czy\nw treści nie ma błędów gramatycznych i stylistycznych oraz czy język, którego\nużywamy do tworzenia instrukcji jest wystarczająco przejrzysty.\n\nCo można jeszcze zrobić za pomocą web scrapingu? Jakie inne testy są potrzebne w\nświecie dokumentacji technicznej i pisania ustrukturyzowanego? Zapraszamy do\nsłuchania.\n","title":"#21 Tech Writer zbiera informacje ze stron, czyli jak można wykorzystać web scraping","episodeId":"21-Tech-Writer-zbiera-informacje-ze-stron--czyli-jak-mona-wykorzysta-web-scraping-ejj0ah/a-a375vf3","description":null,"date":"Tue Sep 15 2020"}},"__N_SSG":true}